id;type;text_before;text_after;img_before;img_after
1;1;Na Starym Rynku znajduje się budynek, będący niegdyś wartownią. Zaraz po jego wybudowaniu swoją siedzibę miała tu straż miejska. Za żelazną bramą, z której pozostał dziś niewielki płotek, odbywały się zmiany straży i apele wojskowe. Podczas rozbiorów Prusacy wysyłali stąd żołnierzy aby tłumili zamieszki w mieście. O czym mowa?;Odwach powstał pod koniec XVIII wieku z inicjatywy Komisji Dobrego Porządku. Przez wiele lat stacjonowały tu służby porządkowe, jednak po 1945 rola tego miejsca straciła swój militarny charakter. Po 1945 znajdowała się tu szkoła baletowa, a obecnie w Odwachu mieści się Muzeum Powstania Wielkopolskiego 1918-1919.;...;...
2;1;Budynek Odwachu wzniesiono w latach 1783-1787 według projektu warszawskiego architekta Jana Chrystiana Kamsetzera. Sponsorem tego przedsięwzięcia był startosta generalny Wielkopolski, Kazimierz Raczyński. Z tego też powodu herb Raczyńskich znajduje się na attyce budynku. Jednak końcówka XVIII wieku to przede wszystkim okres panowania ostatniego króla Polski, czego odzwierciedleniem jest herb Rzeczypospolitej z tamtych czasów. Gdzie on się znajduje?;Odwach został wybudowany w stylu klasycystycznym. W elewacji frontowej widać ganek ograniczony z obu boków ryzalitami. Cztery kolumny wykonane w porządku toskańskim wspierają architraw, na którym widnieje fryz z tryglifami. Na attyce kartusze: Na środku z herbem Rzeczypospolitej z czasów Stanisława Augusta Poniatowskiego, po lewej z herbem Raczyńskich - Nałęcz, po prawej z herbem Poznania.;...;...
3;2;W mitologii rzymskiej Mars był czczony jako bóg wojny. W marcu zwykle pogoda pozwalała na wznowienie lub rozpoczęcie działań wojennych i z tego też powodu postanowiono mu poświęcić ten miesiąc. Na Starym Rynku znajduje się jego rzeźba stojąca w miejscu dawnej studzienki, z której przed laty zaopatrywali się mieszkańcy. Gdzie znajduje się to miejsce?;Fontanna Marsa jest jedną z czterech fontann znajdujących się na Starym Rynku. Powstała w 2005 roku według projektu Rafała Nowaka jest ostatnią fontanną rekonstruującą studzienki stojące na rynku od 1615 r. Z pozostałych trzech: Prozerpiny, Apolla i Neptuna, tylko ta pierwsza ma swój historyczny kształt. Wszystkie inne na przestrzeni lat uległy zniszczeniu w wyniku zużycia materiału i niestety nie zachowały się żadne grafiki prezentujące ich pierwotny wygląd.;...;...
4;2;Miasta były kiedyś wyposażone w ważny z punktu handlowego budynek. Był on siedzibą ważnika i podległych mu potażych, którzy za drobną opłatą dokonywali pomiaru masy towaru. Będąc kupcem w Poznaniu, gdzie należało się udać aby sprawdzić wagę produktu?;Waga Miejska pochodzi z XV wieku. Rozbudowana w stylu renesansowym przez Jana Baptystę di Quadro w 1563 pełniła rolę miejsca, w którym kupcy mogli sprawdzić masę towaru. W latach powojennych mieścił się tu Urząd stanu cywilnego w Poznaniu i do dzisiaj udziela się tutaj ślubów. W roku 2009 operatorem i najemcą wagi miejskiej została agencja public relations People Meet People, która przekształciła obiekt w centrum kultury.;...;...
5;3;Pod koniec XIX wieku postanowiono rozebrać długo nieremontowaną Wagę Miejską. Na jej miejscu niemieccy architekci postanowili wznieść nowy budynek dla urzędników. Dzisiaj nie ma już po nim żadnego śladu. O czym mowa?;W 1890 r. postanowiono poświęcić upadający budynek Wagi Miejskiej i na jego miejscu wybudować Nowy Ratusz. W kilkanaście miesięcy postawiono trzykondygnacyjną bryłę magistratu. W trakcie II wojny światowej Nowy Ratusz został poważnie uszkodzony, więc postanowiono go już nie odbudowywać. Na jego miejscu przywrócono Wagę Miejską.;...;...
6;1;Każdego dnia w samo południe dziesiątki turystów ogląda trykające się koziołki. Gdzie codziennie odgrywany jest hejnał Poznania?;Ratusz w Poznaniu po raz pierwszy pojawił się w dokumentach w 1313 r. Renesansowy kształt zawdzięcza się Janowi Baptyście di Quadro. Wewnątrz znajduje się Wielka Sień, znana również jako Sala Odrodzenia, będąca miejscem obrad sądu miejskiego. Niegdyś Ratusz był siedzibą władz miejskich, obecnie znajduje się w nim Muzeum Historii Miasta Poznania.;...;...
7;3;Po drugiej stronie rynku na ulicy Stary Rynek 78 znajduje się Pałac Działyńskich. Budynek ten gościł wiele wybitnych osobistości. Bywali tu między innymi: Leopold Staff, Kazimierz Wierzyński, Maria Dąbrowska i Zofia Nałkowska. Jednak najbliższy sercom mieszkańców Poznania jest jego mieszkaniec, który wprowadził się tu pod koniec XIX wieku - był to założyciel Wszechnicy Piastowskiej. O kim mowa?;Heliodor Święcicki był inicjatorem poznańskiego ruchu naukowego po odzyskaniu niepodległości  1918 r. Został pierwszym rektorem Wszechnicy Piastowskiej, będącej później Uniwersytetem Poznańskim, znanym dziś jako Uniwersytet im. Adama Mickiewicza. Ponadto był też ginekologiem oraz mocno zaangażowanym społecznie filantropem.;...;...
8;1;W Poznaniu znajduje się również Ławeczka Heliodora Święcickiego. Przed jakim budynkiem można zrobić sobie pamiątkowe zdjęcie z pierwszym rektorem UAM?;Gmach Collegium Minus znajduje się w obrębie poznańskiej Dzielnicy Cesarskiej przy placu Mickiewicza. Obiekt wybudowany został na potrzeby Akademii Królewskiej w 1909 według projektu Edwarda Fürstenaua. Hol i korytarze zdobią liczne tablice i popiersia ludzi zasłużonych dla Uniwersytetu i kultury narodowej, takich jak m.in. Fryderyk Chopin, czy Edward Taylor. Obecnie mieści przede wszystkim Aulę Uniwersytecką i Rektorat UAM.;...;...
